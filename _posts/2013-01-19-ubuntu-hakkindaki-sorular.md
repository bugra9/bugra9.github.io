---
title: "Ubuntu Hakkında En Çok Sorulan Sorular"
date: 2013-01-19 02:11
categories: "k4"
tags: ["Sudo 49. Sayı","ubuntu","sık sorulan sorular","linux"]
permalink: "ubuntu-sorular"
summary: ""
image: "1.jpg"
thumb: "1.jpg"
author: "Bahadır Demircioğlu"
---
## Sık Sorulan Sorular


### Ubuntu'nun arkasında bir şirket var mı?

Ubuntu'nun arkasındaki şirketin adı Canonical'dır. Canonical'daki geliştiriciler Ubuntu'yu hazırlamak için açık kaynak kullanmaktadırlar. Ubuntu için en büyük yanılgılardan biri "Ubuntu'nun sadece ev kullanıcılarına yönelik" olduğudur. Sanılanın aksine normal ev kullanıcısının yanında birçok dünya çapında büyük işletmede verimliliği arttırmak ve maliyetleri azaltmak için Ubuntu kullanmaktadır. Daha büyük kitlelere ulaşmayı hedefleyen Canonical, yazılım yönüne ek olarak çeşitli ürün ve markalar geliştirmek için donanım üreticisi olan HP, DELL, ARM ve INTEL ile işbirliği içine girmiştir.

### Ubuntu virüslerden neden etkilenmez?

Hemen hemen tüm virüs ve malware tarzı yazılımlar, Windows'un zayıf yanlarını bulup onlardan yararlanmak için kodlanmıştır. Ubuntu'nun sistem yapısı Windows'a benzemediği için Ubuntu virüslerden etkilenmez. Bu sayede zamanınızdan büyük çoğunluğunu onları temizlemek için harcamazsınız. Aynı zamanda bilgisayarınızın kaynakları bilinmeyen yazılımlar tarafından kullanılmamış olacaktır.

### Peki özgür yazılım olan Ubuntu'nun ekstra avantajları ne?

Ubuntu'nun ekstra avantajları Canonical Kurumsal Hizmetleri tarafından sunulmaktadır. Ubuntu işletim sistemi Sistem Yönetim araçları içermektedir. Buna ek olarak işletmelerin Ubuntu deneyimlerine en iyi şekilde yardımcı olmak için destek ekibi vardır. Bu ekstra özellikler, özellikle IT'yi daha verimli hâle getirmek ve büyük şirketler için maliyetleri azaltmak için tasarlanmıştır.

### Şimdiye kadar tek seferde Ubuntu'ya olan en büyük göç miktarı nedir?

İnanamayacağınız bir sayı söyleyeceğim: 85 000 Masaüstü bilgisayar. Evet yanlış duymadınız. Fransız polis kuvvetlerinin bir parçası olan "La Gendarmerie Nationale" büyüyen IT altyapısıyla birlikte çok büyük maliyetlerle karşı karşıya kaldı. Bunun en büyük nedeni Microsoft tabanlı tüm yazılımların ücretli olması idi. Bu geçiş sürecini başlatmadan önce bir alışma süreci yaşandı. Alışma sürecinin başında Microsoft Office'ten OpenOffice.org'a ve Internet Explorer'dan Firefox'a geçiş yapıldı. Süreç sonunda polis gücünün sahip olduğu 85000 bilgisayar, Windows işletim sisteminden Ubuntu işletim sistemine geçiş yaptı. Bu göç polis kuvvetlerine kullanım kolaylığı getirdiği gibi yılda 2 milyon Euro lisans parasından kurtulmasına olanak sağladı. 4500 adet bilgisayarın ise yerel sunucu olarak görev yapması sağlandı ve bu da büyük ölçüde donanım harcama maliyetlerini azalttı. Polis gücü IT uzmanları bir anda Ubuntu'ya geçiş kararı almadılar. Bir dizi araştırma yaptıktan sonra en uygun olarak gördükleri Ubuntu'ya geçme kararı aldılar ve ne kadar doğru bir karar aldıklarını kanıtlamış oldular.

### Ubuntu'da uyum süreci nasıl işler?

Bu süreç uyum politikalarının ve gerekli süreçlerinin uygulanması ile başlar. "Landscape"in son sürümünde Canonical sistem yönetim aracı, geniş erişim kontrol uzantıları ve ihtiyaç duyduğunuz erişim politikaları uygulamasına yer verilmiştir. "Denetçi" ve "Güvenlik Anelisti" olarak görevler tanımlanabilir. Dahili varsayılan bir yapılandırma sağlamak için bu kimlikler üzerinde "Fine-grained control" tanımlanır. Bunun nedeni ise herhangi bir özelleştirme yapmadan tüm özelliklerin kullanılmasını sağlamaktır. Uyum süreci içinde gerekli Logların tutulması gerekmektedir. "Landscape" hangi makinelerin güvenlik yamaları ile güncellendiğini içeren standart olarak uyumluluk raporları üretir. Makineler burada açıkca uyumlu ya da uyumsuz olarak gösterilir. Uyumlu olmayan makineler için toplam kaç gün, hangi uyumsuzluklara sahip olduğu gibi daha ince detayları içeren bilgilere sahiptir. Ya da bu bilgiler dış "Landscape" sunucusuna gönderilir. Uyumsuzlar uyumlu hâle getirildikten sonra hız denetim sürecine tabi olacaklardır.

### OpenStack üzerinde Ubuntu'nun rolü nedir?

Ubuntu, dünyanın bir numaralı açık kaynak bulut altyapı platformu olan OpenStack için bir numaralı işletim sistemidir. İki projede sürüm programları, OpenStack güncellemeleri ve bültenleri Ubuntu'nun yaygın dağıtılan sürümleri üzerinde hemen kullanılabilir hâldedir. Ama en önemli özellik ise OpenStack için Ubuntu'nun referans işletim sistemi olmasıdır. Bunun anlamı bu platform için tercih edilen işletim sistemi Ubuntu'dur. Başka hiçbir işletim sistemi OpenStack ile bu kadar sıkı entegre hâlde değildir ya da bir bulut platformu ile test edilmemiştir. Kısacası eğer OpenStack kullanmak istiyorsanız en iyi öneri olan Ubuntu'yu kullanmalısınız.

### Ubuntu, bulut için niçin en popüler işletim sistemi?

HP, Microsoft, Rackspace, IBM ve DreamHost gibi büyük çaptaki işletmelerin müşterilere yönelik bulut yapılarında veya kendi özel bulut yapılarında Ubuntu kullanılmaktadır. Ubuntu Amazon Web Sunucuları için başta gelen işletim sistemidir ve OpenStack projesinin başından beri yakından ilişkilidir. Bu nedenle Canonical bulut sistemlerde çok iyi bir konuma gelmiştir ve bulut sistemler için mühendislik ve danışmanlık hizmeti vermektedirler. Sanırım sorunun cevabını vermeme gerek kalmamıştır. :) İstersen kendi Ubuntu'nun üzerinde hiçbir riski olmadan OpenStack'ı deneyebilirsin.

### Ubuntu Sistem Yöneticisi Nasıl Yetiştirilir?

Canonical müşterilerin ihtiyaçlarına bağlı olarak özel eğitim atölyeleri düzenlemektedir. Bunun yanında Ubuntu temelleri için e-seminerleri vardır. Tabii ki her zaman olduğu gibi Ubuntu'nun kendi sitesindeki sunucu belgeleri ile de kendinizi yetiştirebilirsiniz.

### Ubuntu, Microsoft altyapısı ile entegre edilebilir mi?

"Hayır" dediğinizi duyar gibiyim ama sorunun cevabı "Evet". :) Bunu kendiniz de yapabilirsiniz ya da Canonical'dan yardım da almanız mümkün. Başka bir çözüm ise sadece bu işi yapmak için tasarlanmış üçüncü-party bir dağıtım kullanmak olacaktır. MS sunucularınızı Zentyal Enterprise Edition gibi Ubuntu tabanlı bir sunucuya göç ettirebilirsiniz.

### Ubuntu'nun anlamı nedir?

Ubuntu "başkalarına insanlık" gibi bir anlam taşıyan eski bir Afrika kökenli bir kelimedir. Ya da "Biz bir bütün olduğumuz için ben benim." olarak da tanımlanabilir. Yani kısacası Ubuntu işletim sistemi bilgisayar dünyasına Ubuntu ruhu getirdi ve bu şekilde de devam edecektir.

Son olarak "Ubuntu" yazıldığı gibi okunur ;)

## Kaynak:
<http://insights.ubuntu.com>
