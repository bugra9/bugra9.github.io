---
title: "Atatürk Fontu ve Tasarım Süreci"
date: 2013-04-25 02:11
categories: "k5"
tags: ["Sudo 52. Sayı","Atatürk","font"]
permalink: "font"
summary: "Yıllarca yazısını örnek aldığım, bende hayranlık uyandıran Ata'mızın el yazısını beraber incelemeye ne dersiniz?"
image: "1.jpg"
author: "Elif Sungur"
---




Atatürk’ün el yazısı ve imzasından yola çıkarak tasarlanan ‘Atatürk Fontu’ Bursalı iş adamı Murat Özbalcı tarafından, 2012 yılında ABD’li bir yazılım firması olan Art&Sing’a yaptırılmıştır. Yapımının ardından  herkesin kullanımına açılan font, 23 Nisan Ulusal Egemenlik  ve Çoçuk Bayramı’nda tüm Türkiye halkına hediye edilmiştir.

**Yazı fontunu incelediğimizde;**

1. Harfler Latin harfleridir. İtiraf etmem gerekirse “f” harfi üzerine çok çalışmışımdır. Çoçukluğumda taklit etmeye çalıştığım el yazısını şimdilerde bilgisayar ortamında yazmak heyecan verici.

2. Çok sade ve harfler anlaşılır özelliktedir. El yazısı olmasına rağmen yazı kendisini okutmaktadır. Bu da kişinin sakin ve geniş bir perspektif ile  bakma eğilimini ortaya koyar.

3. Yazı karakteri diplomatik bir yapıyı sergiler, Atatürk'ün el yazısını incelediğimizde siyah mürekkep kullandığını görüyoruz. Siyah resmiyetin göstergesi diyebiliriz.

4. Atatürk fontuna bakıldığında italik bir form görmekteyiz. El yazısının eğik formda yazılması kişinin yönlendirici, sorumluluk sahibi girişken olma eğilimini göstermektedir. Yazı sağa doğru eğildikçe kişinin kararlarınında ve duygularında baskınlığı anlayabiliriz. Tıpkı “Atatürk” fontunda bazı harflerin diğerlerinden daha eğik olması gibi. (j,f,g)

**Atatürk fontundaki bazı harflerin sırlarına gelirsek;**

**l,t,h** harflerinde karakterin üst bölümü daha uzundur. Bu harf kişinin başarması gerektiğini düşündüğü beklentileri olduğunu, yeni fikir üretme ve bunların üzerine  uzun uzadıya düşünme eğilimini ortaya koyar.

Quigley’e gore el yazısı bir nevi zihin yazısı demektir. Kişi hangi lisanda yazarsa yazsın, o kişinin düşüncelerini el yazısıyla kâğıt üzerindeki izdüşümünü görmekteyiz. Ata'mızın yazısına baktığımızda kişilik yapısını, hayattaki duruşunu, eğitimini ve yaşama biçimini tahlil edebiliyoruz.

Bu kadar analizden sonra; Atatürk fontumuzu ilk önce bilgisayarımıza yükleyelim.

Bu kadar basit artık tasarlayacağınız çalışmalarda fontumuzu rahatlıkla kullanabilirsiniz (Ör: 52. Sayı kapak tasarımnıda tipografik ögeye dikkat ediniz.). Siz de arkadaşlarınıza güne özel olarak (23 Nisan Ulusal Egemenlik ve Çoçuk Bayramı) tebrik kartı yollayabilirsiniz.

Atatürk fontu, Atatürk için yapılmış bir kurumsal kimlik çalışmasıdır. Bu font ile Atatürk ün ulusumuza kazandırdıklarını daha iyi pekiştiriyoruz.

Atatürk’e  ve  bu güzel fontun yaratılmasında öncü olan iş adamı Murat Özbalcı’ya şükranlarımı iletiyorum. 23 Nisan Ulusal Egemenik ve Çoçuk Bayramımız kutlu olsun.
