---
title: "Açık Kaynak Öğrenme Yönetim Sistemleri (Learning Management Systems)"
date: 2012-12-16 02:11
categories: "k5"
tags: ["Sudo 48. Sayı","açık kaynak","öğrenme","yönetim sistemi"]
permalink: "lms"
summary: "Bilişim teknolojilerindeki gelişmeler \"eğitim\" ve \"öğrenme\" kavramlarına da yeni bir bakış açısı getirdi. Bireysel öğrenmeyi ön plana çıkaran bu gelişmeler, özellikle uzaktan eğitimden besleniyor. Bu şekilde bir öğrenme biçimini sağlayan unsur ise \"Öğrenme Yönetim Sistemleri\"."
image: "1.jpg"
thumb: "1.jpg"
author: "Ceren Çalıcı"
---
## Giriş

"Uzaktan Eğitim"in yaygınlaşmasıyla öğreten ile öğrenen arasındaki iletişimi, etkileşimi sağlayacak, öğretim içeriklerinin paylaşılabileceği ve bu içeriklerle ilgili ölçme-değerlendirme çalışmalarının yürütülebileceği ortamların gerekliliği bizi "Öğrenme Yönetim Sistemleri"ne (ÖYS) götürür.

Kullanılacak ÖYS'nin bazı özelliklere sahip olması gerekir:

1. İşlevsellik
2. Öğretim Tasarımı ve İçerik
3. Destek Araçları
4. Teknik Altyapı

Tabii ki bizi bu noktada ilgilendiren açık kaynak ÖYS'ler. Açık kaynak ÖYS'lerin bu özellikleri karşılayıp karşılamadığına bakalım.

Öncelikle açık kaynak bir Öğrenme Yönetim Sistemi'ni kullanırsanız bir sorunla karşılaştığınızda teknik desteği daha kolay alırsınız. Çünkü bunlar üzerinde çalışan birçok geliştirici vardır ve bu geliştiriciler sürekli test ederler, böcekleri düzeltirler.

Açık kaynak ÖYS'ler; şirketler, okullar, üniversiteler ve enstitüler için daha kullanışlıdır. İçeriği sunma konusunda açık kaynak sistemlerin bir adım daha önde olduğunu söyleyebiliriz. Ayrıca özelleştirilebilme özelliği de onları daha işlevsel kılar. Bir de işin maddi boyutu var tabii ki. Açık kaynak teknolojilerde bir ÖYS'yi ücret ödemeden deneyip kullanmaya başlayabilirsiniz.

Açık kaynak ÖYS'ler, sosyal öğrenme platformlarına da çevirilebilir. ÖYS'yi kullanarak bir topluluk oluşturabilir ve öğrenenlerin sohbet edebileceği, günce tutabileceği bir ortam yaratabilirsiniz.

## En İyi 6 Açık Kaynak Öğrenme Yönetim Sistemi

Şu an piyasada oldukça fazla sayıda ÖYS bulunuyor. Bunlar arasında bir seçim yapmak güçleşebilir. Aşağıda en popüler ÖYS'lerden 6'sının özelliklerini anlatıyoruz.

### Moodle

Moodle, “Modular Object-Oriented Dynamic Learning Environment”in kısaltmasıdır. Türkçesi için; "Modüler Nesne Tabanlı Dinamik Öğrenme Ortamı" diyebiliriz. Ağustos 2002'de hayata geçirilen projenin yaratıcısı Martin Dougiamas. Moodle'nin özelliklerini şöyle sıralayabiliriz:

1. İlk kez kullananlar için bile kullanımı çok kolaydır.
2. PDF belgelerini yönetmek çok kolaydır.
3. Hızlı bir şekilde kurs oluşturulabilir.
4. Ödevlerin ve sınavların notlarını bir sayfa görüp bunu sunum dosyası olarak indirmeyi sağlar.
5. Öğreticiler, sürükle-bırak yöntemi ile birden çok dosyayı kolayca ekleyebilirler.

---

### .LRN

.LRN (nokta "learn") aslında MIT'de geliştirilmiş ve 18 ülkede 500 000 kişinin eğitim almasına olanak sağlamış bir sistemdir. Özellikleri ise şöyledir:

1. Öğrenci izleme verileri dışa aktarılabilir.
2. .LRN sınıflarında farklı roller için destek mevcuttur; öğrenciler, öğretmenler, yöneticiler gibi.
3. .LRN birden çok dilde ve zaman diliminde destek verir.

---

### eFront

eFront, sitesinden indirilebilen modülleriyle yükseltilebilen bir sistemdir. "Basic version"dan daha üst versiyonlara geçilebilir böylece. eFront'un böyle bir yol izlemesindeki temel düşünce ise şu: Kullanıcılar yeni şeyler öğrenmeli, sistemi nasıl kullanacağını öğrenerek zaman kaybetmemeli. Genel özelliklerine gelirsek;

1. Görsel olarak oldukça şık bir arayüze sahiptir.
2. Unicode, LDAP ve SCORM desteği verir.
3. Çoklu dil seçeneği vardır.
4. Yüksek güvenlik karakteristiğine sahiptir.

---

### Dokeos

Üç farklı versiyonu olan Dokeos'un orijinal versiyonu açık kaynaktır.

Özellikleri:

1. Ofis belgelerini "Eğitim Dizileri"ne çevirme şansı verir.
2. İçerik yazma araçlarına sahiptir.
3. Video konferans araçları vardır.
4. Sertifikaları yazdırma olanağına sahiptir.

---

### Sakai

Sakai, üniversiteler tarafından yine üniversitelerde kullanılmak üzere tasarlanmıştır. Sakai, grup projeleri için uygun bir sistem olmayı hedeflemiştir.

Özellikleri:

1. Site listesi barındırır.
2. Site kullanım istatistiklerini görüntüler.
3. Harici web sayfalarını görüntüler.
4. Önceden yüklenmiş araçlarla şablonlardan yeni Sakai sitelerinin oluşturulmasını sağlar.
5. Portfolyo tabanlı etkinlikler için araçlar içerir.

Sakai'nin Java üzerine kurulmuş bir sistem olması bazı problemlere neden olabiliyor. Özellikle de tarayıcıların eski sürümleri kullanılıyorsa...

---

### ATutor

ATutor, diğer sistemlerden biraz farklıdır. ATutor, aslında bir "Learning Content Management System (LCMS)" yani "Öğrenme İçeriği Yönetim Sistemi"dir. Öğreticiler, öğrencilerin istedeki gezinme izlerini takip edebilirler, tabii öğrenciler de kendi hareketlerini takip edebilirler.

Özellikleri:

1. Tarışmaların ya da notların çıktısını alabilme özelliği sunar.
2. SCORM ve IMS paketleri ithal edilebilir.
3. Kurs oluşturmak çok kolaydır.
4. Kolay ulaşılabilir ve uyumludur.
5. Dosya saklama özelliğinin, değişiklikleri ve taslakları izlemek için bir sürüm kontrol özelliği vardır.
