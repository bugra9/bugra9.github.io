---
title: "Ubuntu 17.04 Zesty Zapus Yayınlandı"
date: 2017-04-17 00:24
categories: "k1"
tags: ["Ubuntu 17.04 Zesty Zapus", "Ubuntu 17.04"]
permalink: "ubuntu-17-04-zesty-zapus-yayinlandi"
summary: "Ubuntu 17.04 Zesty Zapus yayınlandı. Bu yazıda, yayınlanan sürümdeki yenilik ve değişiklikleri bulabilirsiniz."
image: "ubuntu-17-04-zesty-zapus-yayinlandi.jpg"
thumb: "ubuntu-17-04-zesty-zapus-yayinlandi.jpg"
author: "ubuntu-tr"
---
> <i class="red heart icon"></i>Makale içeriğinin hazırlanmasında emeği geçen forum üyemiz [@siberoloji](https://forum.ubuntu-tr.net/index.php?action=profile;u=16818)'ye Ubuntu Türkiye adına teşekkür ederiz.

# Ubuntu 17.04 Yayınlandı

Her Nisan ayında olduğu gibi bu ay da, Ubuntu'nun en son 17.04 sürümü yayınlandı. Yazının sonunda bulunan  bağlantıyı kullanarak indirebilirsiniz. Unity 7'nin son hali ve çeşitli güncelleştirmelerin bulunduğu Ubuntu 17.04 sürümüne birlikte bakalım.

Geçtiğimiz haftalarda, Mark Shuttleworth tarafından duyurulan haberlerin ardından yayınlanan **Ubuntu 17.04 Zesty Zapus**, alfabenin de son harfiyle isimlendirilmiş durumda. Bu yayınlanan haberler ve son harfe gelinmiş olması, kullanıcılarda sanki Ubuntu artık geliştirilmeyecek algısı uyandırmış olabilir. Ancak işin aslının öyle olmadığını biliyoruz.

Ubuntu İşletim sistemi tabii ki geliştirilmeye devam edecek. 2018 yılının Nisan ayında çıkacak olan Ubuntu 18.04 Unity yerine Gnome Masaüstü ile birlikte dağıtılacak. Tarihi açıdan, Unity 7'nin en son geldiği nokta ile birlikte, yapılan bir takım güncellemelerin de olduğu Ubuntu 17.04 sürümünü indirip arşivlemek isteyenler olabilir.

> <i class="orange left quote icon"></i>**Kişisel Not** (@siberoloji):
> Mesela, benim elimde şu an Ubuntu 12.04 LTS ve Edubuntu CD'leri var. Hayatımda farklı bir yeri olduğundan, ayrı bir anlam ifade ediyorlar.


**En son sürümde neler var?**
**Swap Dosyaları**
Ubuntu 17.04 sürümünden itibaren kullanılabileceği duyurulan Swap bölümü yerine Swap dosyaları hayata geçirilmiş durumda. Modern bilgisayarların İşlemci hızları ve RAM kapasitelerinin gelişmiş olmasından dolayı ortaya çıkan duruma ayak uydurmak için geliştirilen bu yeni sistem, diğer işletim sistemlerindeki Page File kullanımına benziyor. İlerleyen sürümlerde sıkça duymaya başlayacağımız bu sistemi kullanmak isteyebilirsiniz. (Bkz.: John Ledkov Blog yazısı)

---

**Kernel 4.10** <i class="linux icon"></i>
Ubuntu 17.04 sürümü Kernel 4.10 çekirdeği ile birlikte geliyor. Bu çekirdek sürümünde AMD Ryzen ve Intel Kaby Lake sistemlerine verilen destek arttırılmış durumda. Oyun oynayanlar için MESA 17.0.2 sürümü ve X.org 1.19.2 sürümlerine geçilmiş durumda.

---

**Varsayılan Uygulamalar**
Varsayılan uygulamalarda öne çıkan LibreOffice 5.3 sürümü bulunuyor. Ribbon arayüzü aktif hale getirebilirsiniz. Ayrıca, Thunderbird ve Firefox güncellemelerini de bulabilirsiniz.

* Firefox 52 <i class="firefox icon"></i>
* Thunderbird 45
* LibreOffice 5.3
* Nautilus 3.20.4
* Rhythmbox 3.4.1

---

**Diğer Değişiklikler**
DNS çözümleyicisi olarak artık `systemd-resoled` kullanılmaya başlanmış durumda. `gconf` ayarları artık varsayılan olarak kullanılmıyor. Onun yerini `gsettings` almış durumda.

Varsayılan Masaüstü resmini aşağıda görebilirsiniz.

![]({{ site.assetsDir }}{{ page.permalink }}/ubuntu-1704-default-wallpaper.jpg)

---

**İndirme Bağlantısı**

<i class="orange download icon"></i> [İmajlar](http://releases.ubuntu.com/17.04/)

*Torrent:*
<i class="orange download icon"></i> [64 - bit](http://releases.ubuntu.com/17.04/ubuntu-17.04-desktop-amd64.iso.torrent)
<i class="orange download icon"></i> [32 - bit](http://releases.ubuntu.com/17.04/ubuntu-17.04-desktop-i386.iso.torrent)
